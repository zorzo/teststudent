Požadavky na studentskou práci:

Budete pracovat na vlastních projektech. Během práce musíte plnit následující požadavky:
1. Práce bude průběžně ukládána do veřejného repozitáře na GitHubu.
2. Během týdne musí proběhnout vaše aktivita. **Aktuální týden se počítá vždy od pondělí do neděle (23:59). Následně robot provede vyhodnocení.** Během tohoto období musíte provést **alespoň 3 commity**.
   - Commit musí být smysluplně popsán. Popis ponese stručnou informaci (v trpném nebo minulém čase, např. *Přidána kalkulačka*, *Opravena chyba*) odpovídající změnám, které jste v dané dávce kódu opravdu provedli.
3. Pracujte systematicky a průběžně. Nesmíte odkliknout všechny 3 commity naráz na poslední chvíli v neděli večer. **Mezi každým ze tří povinných commitů musí uběhnout časový rozestup alespoň 12 hodin.**
4. Kód, který vytvoříte, musí být smysluplně okomentován (zejména logicky složitější části, smyčky a funkce).
5. Souběžně s programováním budete tvořit reálnou technickou dokumentaci k projektu (Nejedná se o sloh "jak jsem klikal v editoru", ale o tzv. User Guide a technický popis struktury vašeho programu).

Postup práce a co bude obsahovat repozitář:
1. Vyberete si název projektu, na kterém budete pracovat, a zaznamenáte ho do hlavní tabulky v souboru `README.md` v kořeni repozitáře.
2. Každý projekt **musí mít svou vlastní samostatnou složku**. Veškerý kód, modely a obrázky k danému projektu budou pouze uvnitř této složky. (Např. složka `01_snake`).
3. Projekt stručně popíšete a dokumentaci uložíte do souboru, **jehož název musí končit slovem `_projekt.md`** na svém repozitáři (přímo dovnitř složky daného projektu).
   - Soubor se bude jmenovat např. `01_Snake_hra_projekt.md`, `02_Kalkulacka_projekt.md` atd.

Než začnete pracovat na samotném kódu projektu, musíte si vybrat jeho název a popsat jej v souborech `README.md` a `[nazev]_projekt.md`.

**Formát souboru README.md:**
Pořadové číslo, název projektu, datum zápisu (pro vaši vlastní evidenci do budoucna).

**Formát souboru projekt.md:**
# Název projektu

## Popis a cíl projektu
(Stručně: co má aplikace dělat a pro koho je určena)

## Funkcionalita programu
(Stručně: z jakých technických prvků se skládá)

Dokumentace je vytvářena souběžně s programem a bude obsahovat následující informace:
- Název projektu, na kterém pracujete.
- Popis a cíl projektu.
- Popis funkcionality programu.
- V technické části dokumentace budou například zmíněny použité knihovny, algoritmy, vlastní datové struktury, nebo volání externího API atd.
