# Jak funguje hodnocení vašich projektů

Váš kód a aktivita na GitHubu jsou každý týden analyzovány a hodnoceny naším automatizovaným systémem a umělou inteligencí. Cílem není jen napsat kód, který "nějak" funguje, ale naučit se pracovat systematicky, kód dokumentovat a prokazovat, že svému projektu rozumíte a pracujete na adekvátně náročných problémech.

Základní metrikou, která vyjadřuje vaši tvůrčí historii pro daný týden, je získávaný **Týdenní Index**.

## Z čeho se skládá váš Index

Index je složen ze tří hlavních částí: bodování umělou inteligencí (**Kvalita**), vaše disciplína při plnění pravidel (**Kvantita**) a nově i Index Náročnosti (**Složitost**).

### 1. Hodnocení kódu od AI (max 40 bodů)

Umělá inteligence dostane váš nahraný kód, zprávy z commitů a cíl, který jste definovali v projektové dokumentaci. Za tyto podklady vám udělí až 20 surových bodů. Ty se pak vynásobí dvěma a tvoří základ vašeho Indexu.

AI uděluje "surové body" ve 4 kategoriích:
1. **Smysluplnost popisů u commitů (0 až 3 body)** - Vyhněte se zprávám typu "Update". Pište popisně.
2. **Komentáře přímo v kódu (0 až 6 bodů)** - Vysvětlujte svoji logiku v komentářích pro čitelnější kód.
3. **Kvalita a srozumitelnost dokumentace (0 až 2 body)** - Popis projektu v `README.md` či `[nazev]_projekt.md`.
4. **Logika řešení a naplnění cílů (0 až 9 bodů)** - Čím lépe naplníte kódovou logikou svůj cíl, tím více bodů.

### 2. Plnění administrativních podmínek (max 60 bodů)

Systém hlídá 3 parametry a za každý vám do Indexu napočítá přímý bonus 20 bodů:
- Máte za týden min. 3 commity? **(+ 20 bodů)**
- Pracovali jste průběžně a commity od sebe dělí více než 12 hodin? **(+ 20 bodů)**
- Máte v repozitáři uloženou dokumentaci `README.md` a `[nazev]_projekt.md`? **(+ 20 bodů)**

> [!WARNING]
> **DŮLEŽITÁ PODMÍNKA (Pravidlo 30%):** Aby vám systém těchto 60 bonusových bodů vůbec přičetl k dobru, musíte v předchozím kroku (Hodnocení kvality od AI) získat minimálně **6 z 20 možných bodů**. Tímto zamezujeme "farmaření" bodů zasíláním prázdných commitů bez snahy o programování. Pokud odevzdáte nesmyslný kód (AI dá jen kódové hodnocení 0 až 5 bodů), ztrácíte i odměnu 60 bodů za disciplínu.

### 3. Týdenní Index Náročnosti (Násobitel 1 až 5)

Vaše práce je nově klasifikována i podle složitosti programovaného kódu na stupnici 1 až 5 (vyhodnocuje AI):
- **1. Velmi lehká:** Markdown dokumentace, HTML texty, CSS barvičky, překlepy.
- **2. Lehká:** Definice proměnných, jednoduché if/else, základní cykly.
- **3. Středně těžká:** Vlastní funkce s parametry, práce s poli/listy, základní objekty (třídy).
- **4. Těžká:** Algoritmizace, napojení na externí zdroje (API, DB), ošetření chyb (try/except).
- **5. Velmi těžká:** Plnohodnotný Backend, sockety, generátory bludišť apod.

Celkový součet vašich týdenních bodů (AI bodů a bodů za disciplínu) se následně vynásobí získaným Indexem Náročnosti. Čím složitější principy ve výuce zvládnete aplikovat, tím astronomičtěji váš Index poroste.

## Příklad výpočtu týdenního Indexu

Student pracoval průběžně po večerech na svém vlastním projektu. Odevzdal 3 commity s drobnými 12hodinovými rozestupy, popisy commitů byly obstojné. Vytvořil logiku složitějšího algorimtu hry a AI uznala práci jako "Těžkou" (Stupeň 4).

**Hodnocení od AI (surové body):**
- Popisy commitů: 3/3 b.
- Komentáře: 6/6 b.
- Kvalita obsahu dok.: 2/2 b.
- Logika kódu: 5/9 b.

> **Získáno z AI: 16/20**
> Získali jsme víc než požadované minimum 6 bodů, takže se nám odemkly i bonusy za podmínky!
> **Základ máme:** `(16 × 2 = 32)`

**Splnění Podmínek:**
- 3 commity: Splněno (+ 20)
- Rozestup nad 12h: Splněno (+ 20)
- Přítomnost dokumentace: Splněno (+ 20)
> **Celkem Podmínky:** `+ 60 bodů`

**ZJIŠTĚNÁ NÁROČNOST:** Umělá inteligence přiřadila práci index 4 (Těžká).

### Výsledný Index studenta za tento týden: 368
**Výpočet:** `[(32 za AI) + (60 za podmínky)] * 4 (Náročnost) = 92 * 4 = 368 Indexu`

*(Souhrnný agregovaný index ze statistik Dashboardu je pak pouhým součtem všech vámi získaných týdenních Indexů za celou dobu historie).*